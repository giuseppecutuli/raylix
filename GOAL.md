## Descrizione situazione-problema

Il settore dei trasporti offre servizi essenziali per la mobilità delle persone, con processi complessi che includono la gestione delle prenotazioni, l’emissione e la validazione dei biglietti, la gestione delle tratte e l’interazione con i clienti. Un sistema di gestione dati efficace è fondamentale per garantire efficienza operativa, integrità delle informazioni e scalabilità del servizio.

Si richiede allo studente di progettare un modello di persistenza dei dati a supporto del processo di vendita dei biglietti per un'azienda di trasporto (ferroviario, aereo, marittimo o su gomma), gestendo anche i cambi o scali. Il lavoro dovrà seguire un approccio metodologico rigoroso per garantire un sistema strutturato e ottimizzato.

## Obiettivi

Lo studente sarà in grado di:

Comprendere e analizzare il processo di servizio specifico dell'organizzazione scelta nel settore dei trasporti.

Sviluppare una rappresentazione compatta e con integrità relazionale di un processo reale.

## Elaborato/Artefatto/prodotto 

Eseguire una ricerca per definire il contesto operativo dell'organizzazione scelta nel settore dei trasporti e comprenderne i servizi offerti.

Creare un diagramma entità-relazione con gli strumenti software ritenuti più idonei e trasformarlo in una figura da allegare al rapporto di seguito descritto.

Produrre un rapporto che contenga:

- un inquadramento settoriale del servizio offerto dall’organizzazione scelta;

- il processo di servizio analizzato;

- indicazione del DBMS selezionato con relativa motivazione della scelta;

- il modello concettuale (ER) che rappresenti le principali entità (es. biglietti, tratte, mezzi di trasporto, passeggeri) con relativi attributi e relazioni;

- la traduzione del modello ER in un modello relazionale, con definizione di tabelle, chiavi primarie, chiavi esterne e vincoli di integrità;

- l’applicazione delle forme normali per eliminare ridondanze e migliorare la coerenza dei dati. Eventuale denormalizzazione per ottimizzazione delle prestazioni;

- la definizione di indici e strategie per migliorare le performance delle interrogazioni;

- almeno cinque query SQL rappresentative di operazioni tipiche, come ricerca biglietti disponibili, storico prenotazioni di un cliente e verifica validità di un biglietto;

- link al repository Git contenente il dump del database.